VN IVERSITATIS LITTERARIAE

FRIDERIGAE GVILELMAE

RECTOR ET SENATVS.

De Valerii Catulli carminibus, de quibus ante bos sex menses eadem occasione dis-
seruimus, ita pergimus agere ut adnotationes quasdam nostras de nonnullis versibus
eius in controversiam vocatis prooemii loco proponamus. Quamvis enim post Lach-
mannum Hauptiumque incomparabiles antesignanos emendationis Catullianae non de·
sierit doctorum diligentia perpoliendis his carminibus fructuosam operam impendere,
tamen multum abest, in omnibus ut consentiens eruditorum iudicium fiduciam quan-
dam veri reperti impertiat. Vel his postremis decem annis quaein Germania, Gallia,
Britannia, Italia quoque ad huius poetae carmina collata studia sunt qui non conni-
ventibus oculis peragrabit, non raro cum subtilissima diligentia iunctam sollertiam
ingenii et eruditionis copiam admirabitur in his libris libellisque conspicuam3 verum
cum ad singula ventum est, nimis saepe haec doctorum in magnis parvisque dis-
cordia, qua ad suum quisque arbitratum libidinemve poetae verba referre videatur,
cognoscendi Catulli cupidum nube dubitationum involutum destituet. Qua re facile
oritur ista cum μισανθρωπίᾳ cognata μισολογὶα, qua qui opinionum certantium varie·
tate elusus desperat posse poetam ad suam pristinam formam ex temporum iniuria
revocari aut penitus per omnia perspici lucideque explicari, malit nimirum nihil agens
frustra sumptam operam alienam lentus contemplari. Melius erat haud dubie nobis
quoque a vano incepto absistere. Sed si tamen conamur locos paucos de quibus
ambigitur disceptare, et, sunt haec quae nos afferimus exigua admodum, hoc fit quod
putamus expositis plenius quam vulgo fieri solet aut potest demonstrandi refellendi
rationibus ac modis posse fieri hic illic dis iuvantibus ut quid queat esse verum quid

nequeat intelligatur ex eoque iudicium regatur.
. 1⁸

